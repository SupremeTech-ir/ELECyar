URL: https://eshop.eca.ir/سایر-تجهیزات-مرتبط/22474-تستر-دیود-زنر-و-بک-لایت-led-مدل-zlb200.html
================================================================================

عنوان:
تستر دیود زنر و بک لایت LED مدل ZLB200

قیمت:
0

توضیحات کوتاه:
تستر هوشمند دیود زنر ال ای دی و بکلایت مدل ZLB200

توضیحات کامل:
معرفی

تستر هوشمند دیود زنر و LED مدل ZLB200 یک تستر با حداکثر ولتاژ 200 ولت DC در خروجی خود است که توانایی تست انواع دیود زنر تا حداکثر ولتاژ شکست 200 ولت را دارد.همچنین توسط این تستر می توان انواع LED های  SMD وDIP و همچنین انواع پنل های LED را تست و از سلامت آنها اطمینان حاصل نمود.

این تستر دارای حفاظت در برابر اتصال کوتاه خروجی بوده و در صورت اتصال کوتاه ، ولتاژ خروجی خود را صفر می کند تا به دستگاه آسیبی وارد نشود.از دیگر مزایای این دستگاه حفاظت در برابر اتصال معکوس قطبین لحظه ای است که این به این معنی می باشد که در صورتی که خروجی های مثبت و منفی تستر به اشتباه روی قطب های غیر هم نام با ال ای دی قرار گیرند در صورتی که این اتصال به صورت لحظه ای باشد، LED صدمه نخواهد دید ولی اگر مدت زمان اتصال معکوس زیاد باشد (بیشتر از یک ثانیه) در برخی از LED های حساس امکان آسیب رسیدن به LED وجود دارد.

مشخصات

مدل : ZLB200
حداکثر ولتاژ خروجی : 200 ولت DC
حداکثر جریان خروجی : 10 میلی آمپر
ولتاژ ورودی : 12ولتDC (تامین شده توسط آداپتور 12 ولت همراه با محصول)
دارای حفاظت در برابر اتصال کوتاه خروجی
دارای حفاظت در برابر اتصال معکوس قطبین لحظه ای
دارای نمایشگر دیجیتالی ولتاژ
تنظیم هوشمند ولتاژ خروجی و نمایش آن توسط ولت متر دستگاه
ابعاد : 40*85*125 میلی متر

نحوه استفاده

تست انواع LED

برای این منظور ابتدا لازم است مثبت و منفی بودن هر یک از دو قطب LED مورد نظر را با استفاده از نوع پکیج آن LED یا به صورت تصادفی با قرار دادن خروجی های تستر روی پایه های LED به صورت لحظه ای،به این صورت که اگر LED روشن شد ترتیب مثبت و منفی بودن پایه ها برابر است با خروجی های تستر و در صورت خاموش ماندن LED ترتیب پایه ها بر عکس خروجی تستر می باشد مشخص کنیم. حال بعد از تشخیص نوع قطب های LED کافی است با اتصال خروجی تستر به LED مورد نظر سلامت LED را تست کنیم و همچنین می توان ولتاژ کاری LED که در این جا ولتاژ آستانه LED است را روی نمایش گر دستگاه مشاهده کنیم.
این دستگاه ولتاژ مورد نیاز LED های متصل به خروجی خود را از یک LED گرفته تا چند LED با هر نوع آرایش سری و موازی تا حداکثر ولتاژ معادل 200 ولت را تنظیم میکند.

تست دیود زنر

برای تشخیص ولتاژ شکست دیود زنر تا حداکثر ولتاژ شکست 200 ولت کافی است دیود زنر را به صورت معکوس به خروجی های تستر متصل کنیم که در این صورت ولتاژ شکست دیود بر روی ولت متر دستگاه قابل مشاهده خواهد بود.

محتویات

دستگاه تستر مدل ZLB200
پرات تست
آداپتور 12 ولت
کاتالوگ معرفی دستگاه و شیوه استفاده

